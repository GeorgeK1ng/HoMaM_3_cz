Heroes of Might and Magic® III Complete 
Verze 4.0
Září 2000

Děkujeme, že jste si zakoupili hru Heroes of Might and Magic III Complete. V tomto souboru naleznete informace, které by se vám mohly hodit a o kterých si myslíme, že vám pomohou co nejlépe si hru užít.  Doufáme, že vás bude hraní hry Heroes III Complete bavit stejně, jako nás bavilo ji dělat. Tato verze hry obsahuje jak základní hru Restoration of Erathia, tak i oba datadisky Armageddon's Blade a The Shadow of Death.


-------------------------- OBSAH -------------------------------------------

1)  Instalace hry Heroes of Might and Magic III Complete
2)  Systémové požadavky
3)  Prohlížení manuálů
4)  Součásti hry
5)  Funkce kláves na klávesnici
6)  Další informace
7)  Hra pro více hráčů
8)  Řešení problémů
9)  Zákaznická podpora

----------------------------------------------------------------------------

1)   Instalace hry Heroes of Might and Magic III Complete:

Jak nainstalovat hru Heroes III Complete na pevný disk:

A) Vložte CD1 s Heroes III do mechaniky CD-ROM.  Program "Autorun" by měl automaticky spustit instalační program "Setup".  Při instalaci hry Heroes III Complete postupujte krok za krokem podle instrukcí. Pokud už máte nainstalovanou předchozí verzi hry Heroes III, objeví se vám obrazovka autorunu hry Heroes III Complete. Klikněte na tlačítko "INSTALOVAT", čímž zahájíte instalaci.

B) Pokud se okno autorunu neobjeví, klikněte levým tlačítkem myši na "Spustit ..." v nabídce Start ve Windows a napište "D:\SETUP.EXE" (kde D: je písmeno vaší mechaniky CD-ROM). Můžete také dvakrát kliknout myší na ikonu "Můj počítač", pak dvakrát kliknout na ikonu mechaniky CD-ROM, označenou popisem "HEROES3(D:)", (kde D: je písmeno vaší mechaniky CD-ROM), čímž rovněž zahájíte instalaci.

Jak spustit hru Heroes III Complete:

A) Chcete-li spustit hru Heroes III Complete, vložte do mechaniky CD-ROM herní disk "H3_disk2" a v programu "Autorun" klikněte na tlačítko "Hrát".

B) Pokud se toto okno nezobrazí automaticky, otevřete v nabídce Start adresář Ubisoft\Heroes of Might and Magic III Complete a vyberte ikonu Heroes of Might and Magic III Complete. 

----------------------------------------------------------------------------

2)   Systémové požadavky:

Zde jsou uvedeny minimální systémové požadavky potřebné ke hraní hry Heroes III Complete.  Pokud váš počítač tyto požadavky nesplňuje, nemusí vám hra Heroes III Complete fungovat zcela správně.

Počítač:  IBM PC nebo 100% kompatibilní
Operační systém:  Windows® 98/XP
Procesor:  Pentium® 133 MHz (doporučujeme Pentium 166 MHz a lepší)
Paměť:  32 MB RAM
Mechanika CD-ROM:  čtyřrychlostní
Volné místo na pevném disku: 425 MB (minimálně) 
Zvuková karta:  jakákoliv běžná zvuková karta kompatibilní s DirectX® 7.0a
Grafická karta:  kompatibilní s DirectX® 7.0a, rozlišení 800x600 16bitově v high color
Periferie:  klávesnice a myš
Hra pro více hráčů: modem s rychlostí 28.8 nebo vyšší (pro hru po internetu přes modem); TCP/IP nebo IPX (pro síťovou hru). Poznámka: Všechny případné platby spojené s hraním přes internet si hráč platí sám.

----------------------------------------------------------------------------

3)   Prohlížení manuálů:

K prohlížení herních manuálů budete potřebovat program Adobe® Acrobat® Reader. Při instalaci hry Heroes III Complete se vám automaticky nabídne instalace Adobe Acrobat Reader CZ verze 6.0. Program si můžete stáhnout také z internetové stránky firmy Adobe na adrese http://www.adobe.com/products/acrobat/readermain.html.

----------------------------------------------------------------------------

4)   Součásti hry:

Hra Heroes III Complete zahrnuje všechny kampaně z her Heroes III: Restoration of Erathia (Obnova Erathie), Armageddon's Blade (Čepel Armagedonu) a The Shadow of Death (Stín smrti) a mapy pro samostatné hry.

Specifické informace týkající se základní hry Restoration of Erathia a datadisků Armageddon's Blade nebo The Shadow of Death najdete v pdf manuálech příslušného názvu v adresáři hry. 

----------------------------------------------------------------------------

5)   Klávesy, kterým jsou přiřazeny funkce:

Všeobecné:
  F4 - Přepínání mezi plnou obrazovkou a zobrazením v okně.
  F1 - Herní nápověda (v anglickém jazyce). 
  [Enter] - Použití zvýrazněného předmětu nebo obecné potvrzení toho, co je na obrazovce.
  [Esc] - Odchod z aktuální obrazovky. Z mapy dobrodružství se touto klávesou aktivuje možnost ukončení hry.

Chat ve hře pro více hráčů: (vzkazy v chatu se rozesílají všem lidským hráčům)
  Klávesa [Tab], napište vzkaz a pak stiskněte [Enter].

Šeptání ve hře pro více hráčů: (šeptané vzkazy se posílají jen jednomu hráči)
  Klávesa [Tab], napište vzkaz a pak stiskněte F1 - F8.  Funkční klávesy odpovídají následujícím barvám:  
  F1 - Červený hráč
  F2 - Modrý hráč
  F3 - Hnědý hráč
  F4 - Zelený hráč
  F5 - Oranžový hráč 
  F6 - Fialový hráč
  F7 - Tyrkysový hráč
  F8 - Růžový hráč

----------------------------------------------------------------------------

6)   Další informace:

Na obrazovce pro nahrávání herních pozic můžete smazat uložený soubor, pokud jej vyberete a stisknete klávesu Del.

Na obrazovce pro ukládání herních pozic můžete smazat uložený soubor, pokud jej vyberete a stisknete klávesu Del.

Některé mapy scénářů mají také verzi pro spojence, aby se daly použít pro jednoho hráče i pro více hráčů. Verze pro více hráčů jsou v seznamu scénářů za názvem mapy označeny výrazem "spojenci". Pokud si jako jeden hráč chcete zahrát spojenecký scénář, bude vaším spojencem jeden nebo více počítačových hráčů (podle typu scénáře).

Poznámka: Máte-li nainstalované hry Heroes III Restoration of Erathia, Armageddon's Blade nebo Shadow of Death, můžete tyto dřívější verze odinstalovat a ušetřit tak místo na disku. Pokud budete v Heroes III Complete používat starší uložené soubory, budete je muset překopírovat do podadresáře Games v adresáři Heroes III Complete.

----------------------------------------------------------------------------

7)   Hra pro více hráčů:

Ve hře Heroes III nemůžete hrát proti jiným hráčům v kampani Heroes III: Armageddon's Blade. V kampaních Heroes III: Restoration of Erathia a The Shadow of Death je však v Heroes III Complete hra pro více hráčů dostupná.


Mplayer.com(TM):

Chcete-li si na svůj počítač nainstalovat software mplayer.com, musíte spustit autorun hry Heroes III Complete. Na většině počítačů stačí vložit CD Heroes III do herní mechaniky a autorun se spustí sám.

Až se autorun objeví na obrazovce, klikněte na tlačítko VÍCE. Měla by se objevit obrazovka pro on-line hru více hráčů. Vyberte tlačítko MPLAYER.COM a spusťte instalační program mplayer.com.


----------------------------------------------------------------------------

8)   Řešení problémů:

Problém:
	Velký, XL nebo trojrozměrný kurzor myši se v režimu hry v okně nezobrazuje správně.
Odpověď:
	Přepněte na standardní, neanimovaný kurzor myši, a bude po problému.

Popis řešení:
Pro uživatele Windows 98:
1. Klikněte na tlačítko Start ve Windows, vyberte Nastavení a pak Ovládací panely.
2. Dvojitým kliknutím na ikonku myši otevřte kontrolní aplet vlastností myši.
3. Klikněte na štítek s ukazateli.
4. Vyberte "normální" kurzory a klikněte na tlačítko "Procházet" ve spodní části okna.
5. Klikněte dvakrát na neanimovaný kurzor v seznamu kurzorů pro Windows. (např. Arrow_m.cur).
6. Klikněte na tlačítko 'OK' - uložíte tím změny.



Windows 2000 

Windows 2000 v zásadě nejsou ke hraní her určeny, jak dokládá tento citát ze stránky společnosti Microsoft:

 "Ujistěte se, že jsou Windows 2000 pro vaše potřeby vhodné. Operační systém Windows 2000, postavený na technologii Windows NT®, nabízí svým podnikajícím uživatelům spolehlivost, ovladatelnost, dobrou podporu internetu a podporu nových hardwarových zařízení. Domácím uživatelům, kteří v současné době používají Windows 98 nebo Windows 95, Microsoft doporučuje počkat si na další, uživatelsky orientovaný systém od firmy Microsoft, Windows Millennium Edition. Další informace najdete v oddíle Jak si vybrat správného klienta."

Pokud systémové požadavky na přebalu specificky neuvádějí, že hra podporuje Windows 2000, předpokládejte, že je nepodporuje.

Další informace najdete na internetové stránce http://www.microsoft.com/windows2000/guide/professional/overview/default.asp 
(Klikněte na odkaz "Choosing the right client" čili "Jak si vybrat správného klienta")

----------------------------------------------------------------------------

9)  Zákaznická podpora

Pokud máte nějaké technické problémy, proveďte prosím následující kroky:
- Na stránkách www.cdprojekt.cz/podpora se podívejte, zda váš problém nemá známé řešení.
- Pečlivě zkontrolujte, zda váš počítač splňuje hardwarové požadavky hry uvedené na krabici.
- Máte-li problémy se zadáváním sériového čísla, ujistěte se, že číslo zadáváte ve správném tvaru a přesně tak, jak je vytištěno. Ujistěte se, že nezaměňujete např. písmeno "O" za číslici "0". Sériové číslo často rozlišuje malá a velká písmena. 
Poznámka: číslo elektronické registrace, jež je součástí balení této hry, neslouží pro instalaci, nýbrž výhradně pro elektronickou registraci na stránkách www.cdprojekt.cz
- Pokud hra nejde spustit a buď hlásí, že došlo ke konfliktu s virtuálními jednotkami, nebo požaduje vložení správného CD/DVD, ujistěte se, zda nemáte na počítači nainstalován nejaký klonovací program. Pokud máte, je zapotřebí jej odinstalovat.
- Jestliže hra nejde spustit, je nestabilní nebo dochází k poškození grafiky, ujistěte se, že máte aktuální ovladače pro grafickou kartu. Ovladače lze stáhnout zdarma ze stránek výrobce grafické karty.
- Ověřte, zda ke hře nevyšel nějaký opravný patch. Pokud je nějaký takový patch k dispozici, najdete jej na stránkách www.cdprojekt.cz/patche. 
Upozornění: anglické patche do hry stažené ze stránky výrobce nebudou fungovat na české verzi hry. Pokud bude k této hře vydán opravný patch, vyčkejte prosím na jeho českou verzi, která bude připravena a následně poskytnuta ke stažení na stránce CD Projektu.

Pokud by tyto rady nepomohly, kontaktujte prosím naše oddělení zákaznické podpory mailem na adrese: podpora@cdprojekt.cz. K mailu přiložte výpis s konfigurací vašeho počítače dle následujícího postupu: 
- klikněte na tlačítko Start vlevo dole na liště Windows
- zvolte položku Spustit...
- do okna, které se otevře, napište DXDIAG a klikněte na OK
- pokud se objeví otázka, zda má systém ověřit WHQL certifikaci ovladačů, klikněte na Ano
- vyčkejte, dokud diagnostické rozhraní nenačte všechny informace (proužek v levém dolním rohu zmizí), a pak stiskněte tlačítko Uložit všechny informace 
- tímto způsobem vytvořený soubor DxDiag.txt nám zašlete s podrobnostmi o vašem problému na adresu podpora@cdprojekt.cz

Technická podpora je také k dispozici v pracovní době (Po-Pá, 9:30 - 18:00) na telefonním čísle +420 226 225 012.


Varování před epilepsií
V zájmu svého zdraví po každé hodině hraní alespoň 15 minut odpočívejte. Vyvarujte se hraní, jste-li unaveni nebo pokud trpíte nedostatkem spánku. Hrajte vždy v dobře osvětlené místnosti a snažte se sedět co nejdál od obrazovky. Někteří lidé trpí epileptickými záchvaty, pokud v okolí vidí blikající světla nebo vzory. Takové osoby může postihnout záchvat, pokud se dívají na televizi nebo hrají-li video či počítačové hry. Každý, kdo někdy utrpěl takový záchvat, může mít předpoklady pro epilepsii. V případě, že jste epileptikem nebo jestliže na sobě při hraní zpozorujete následující symptomy: mdloby, rozostřené vidění, škubání ve svalech, jiné mimoděčné pohyby, ztrátu vědomí, zmatení či křeče, pak se před hraním takových her poraďte se svým lékařem.

----------------------------------------------------------------------------

Copyright 2000 Ubisoft Entertainment. All Rights Reserved. Heroes of Might and Magic, Heroes, Armageddon's Blade, Ubisoft and the Ubisoft logo are trademarks of Ubisoft Entertainment in the U.S. and/or other countries. All other trademarks belong to their respective owners.
